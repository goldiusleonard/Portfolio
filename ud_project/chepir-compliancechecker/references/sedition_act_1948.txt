UNDANG-UNDANG
CETAKAN SEMULA
MALAYSIA
DITERBITKAN OLEH
PESURUHJAYA PENYEMAK UNDANG-UNDANG, MALAYSIA
DI BAWAH KUASA AKTA PENYEMAKAN UNDANG-UNDANG 1968
SECARA USAHA SAMA DENGAN MALAYAN LAW JOURNAL SDN BHD
DAN PERCETAKAN NASIONAL MALAYSIA BHD
2006
Akta 15
AKTA HASUTAN 1948
Mengandungi segala pindaan hingga 1 Januari 2006
Teks ini HANYA TERJEMAHAN oleh Jabatan Peguam Negara bagi Sedition Act 1948.
Melainkan jika dan sehingga ditetapkan sahih di bawah subseksyen 7(1) Akta Bahasa
Kebangsaan 1963/67 [Akta 32], teks ini bukan perundangan.
015b.fm Page 1 Monday, March 27, 2006 1:10 PM
DISEDIAKAN UNTUK PENERBITAN OLEH
MALAYAN LAW JOURNAL SDN BHD
DAN DICETAK OLEH
PERCETAKAN NASIONAL MALAYSIA BERHAD
CAWANGAN KUALA LUMPUR
2006
2
AKTA HASUTAN 1948
Pertama kali diperbuat… … … 1948 (Ordinan No. 14
tahun 1948)
Disemak … … … … … 1969 (Akta 15 m.b.p.
14 April 1970)
CETAKAN SEMULA YANG TERDAHULU
Cetakan Semula Yang Pertama … … 1992
Cetakan Semula Yang Kedua … … 1999
015b.fm Page 2 Monday, March 27, 2006 1:10 PM
3
UNDANG-UNDANG MALAYSIA
Akta 15
SUSUNAN SEKSYEN
AKTA HASUTAN 1948
Seksyen
1. Tajuk ringkas
2. Tafsiran
3. Kecenderungan menghasut
4. Kesalahan
5. Prosiding undang-undang
6. Keterangan
7. Penerima penerbitan menghasut yang tidak bersalah
8. Pengeluaran waran geledah
9. Penggantungan akhbar yang mengandungi perkara menghasut
10. Kuasa mahkamah untuk melarang pengedaran penerbitan menghasut
11. Penangkapan tanpa waran
015b.fm Page 3 Monday, March 27, 2006 1:10 PM
015b.fm Page 4 Monday, March 27, 2006 1:10 PM
5
UNDANG-UNDANG MALAYSIA
Akta 15
AKTA HASUTAN 1948
Suatu Akta untuk memperuntukkan hukuman bagi hasutan.
[Semenanjung Malaysia —19 Julai 1948,
Ord. No. 14 tahun 1948;
Sabah—28 Mei 1964, P.U. 149/1964;
Sarawak—20 November 1969, P.U.(A)476/1969]
Tajuk ringkas
1. Akta ini bolehlah dinamakan Akta Hasutan 1948.
Tafsiran
2. Dalam Akta ini—
“Kerajaan” ertinya Kerajaan Malaysia dan Kerajaan manamana Negeri di Malaysia;
“menghasut” apabila dipakai bagi atau digunakan berkenaan
dengan apa-apa perbuatan, ucapan, perkataan, penerbitan atau
apa-apa benda lain menjadikan perbuatan, ucapan, perkataan,
penerbitan atau benda lain itu sebagai yang mempunyai
kecenderungan menghasut;
“penerbitan” termasuk semua perkara bertulis atau bercetak dan
segala benda sama ada atau tidak serupa jenisnya dengan perkara
bertulis atau bercetak yang mengandungi apa-apa gambaran yang
boleh dilihat atau yang mengikut rupanya, bentuknya atau dengan
apa-apa cara lain boleh menggambarkan perkataan atau gagasan,
dan juga termasuk tiap-tiap naskhah dan keluaran semula atau
keluaran semula substansial apa-apa penerbitan;
 “perkataan” termasuk apa-apa ungkapan, ayat atau bilangan
perkataan atau gabungan perkataan yang berturut-turut yang lain,
sama ada secara lisan atau bertulis;
015b.fm Page 5 Monday, March 27, 2006 1:10 PM
6 Undang-Undang Malaysia AKTA 15
 “Raja” ertinya Yang di-Pertuan Agong atau Raja atau Yang diPertua Negeri mana-mana Negeri di Malaysia.
Kecenderungan menghasut
3. (1) Sesuatu “kecenderungan menghasut” ialah kecenderungan—
(a) bagi mendatangkan kebencian atau penghinaan atau
bagi membangkitkan perasaan tidak setia terhadap
mana-mana Raja atau Kerajaan;
(b) bagi membangkitkan rakyat mana-mana Raja atau
penduduk mana-mana wilayah yang diperintah oleh
mana-mana Kerajaan supaya cuba mendapatkan
perubahan, dengan apa-apa cara selain cara yang sah,
apa-apa jua yang wujud menurut undang-undang di
dalam wilayah Raja itu atau wilayah yang diperintah
oleh Kerajaan itu;
(c) bagi mendatangkan kebencian atau penghinaan atau
bagi membangkitkan perasaan tidak setia terhadap
pentadbiran keadilan di Malaysia atau di mana-mana
Negeri;
(d) bagi menimbulkan perasaan tidak puas hati atau tidak
setia di kalangan rakyat Yang di-Pertuan Agong atau
rakyat Raja mana-mana Negeri atau di kalangan
penduduk Malaysia atau penduduk mana-mana Negeri;
(e) bagi mengembangkan perasaan niat jahat dan
permusuhan antara kaum atau golongan penduduk
yang berlainan di Malaysia; atau
(f) bagi mempersoalkan apa-apa perkara, hak, taraf,
kedudukan, keistimewaan, kedaulatan atau prerogatif
yang ditetapkan atau dilindungi oleh peruntukan
Bahagian III Perlembagaan Persekutuan atau Perkara
152, 153 atau 181 Perlembagaan Persekutuan.
(2) Walau apa pun apa-apa jua dalam subseksyen (1), sesuatu
perbuatan, ucapan, perkataan, penerbitan atau benda lain tidak
boleh disifatkan sebagai menghasut semata-mata oleh sebab
perbuatan, ucapan, perkataan, penerbitan atau benda lain itu
mempunyai kecenderungan—
015b.fm Page 6 Monday, March 27, 2006 1:10 PM
Hasutan 7
(a) bagi menunjukkan bahawa mana-mana Raja telah
dikelirukan atau tersilap dalam apa-apa langkah yang
diambil olehnya;
(b) bagi menunjukkan kesilapan atau kecacatan dalam
mana-mana Kerajaan atau perlembagaan sebagaimana
yang diwujudkan oleh undang-undang (kecuali
berkenaan dengan apa-apa perkara, hak, taraf,
kedudukan, keistimewaan, kedaulatan atau prerogatif
yang disebut dalam perenggan (1)(f) selain yang
berhubungan dengan pelaksanaan mana-mana
peruntukan yang berhubungan dengannya) atau dalam
perundangan atau dalam pentadbiran keadilan dengan
tujuan hendak membetulkan kesilapan atau kecacatan
itu;
(c) kecuali berkenaan dengan apa-apa perkara, hak, taraf,
kedudukan, keistimewaan, kedaulatan atau prerogatif
yang disebut dalam perenggan (1)(f)—
(i) bagi meyakinkan rakyat mana-mana Raja atau
penduduk mana-mana wilayah yang diperintah
oleh mana-mana Kerajaan supaya cuba untuk
mendapatkan perubahan, dengan cara yang
sah, apa-apa perkara di dalam wilayah
Kerajaan itu sebagaimana yang diwujudkan
oleh undang-undang; atau
(ii) bagi menunjukkan, dengan tujuan hendak
menghapuskannya, apa-apa perkara yang
menimbulkan atau yang mempunyai
kecenderungan untuk menimbulkan perasaan
niat jahat dan permusuhan antara kaum atau
golongan penduduk yang berlainan di
Persekutuan,
jika perbuatan, ucapan, perkataan, penerbitan atau benda lain itu
tidak, dengan apa-apa cara lain, sebenarnya mempunyai
kecenderungan menghasut.
(3) Bagi maksud membuktikan pelakuan apa-apa kesalahan
terhadap Akta ini niat orang yang dipertuduh itu pada waktu dia
melakukan atau cuba melakukan atau membuat apa-apa
persediaan untuk melakukan apa-apa perbuatan atau pada waktu
dia berkomplot dengan mana-mana orang untuk melakukan apaapa perbuatan atau pada waktu dia menyebut apa-apa perkataan
015b.fm Page 7 Monday, March 27, 2006 1:10 PM
8 Undang-Undang Malaysia AKTA 15
menghasut atau pada waktu dia mencetak, menerbitkan, menjual,
menawarkan untuk dijual, mengedarkan, mengeluarkan semula
atau mengimport apa-apa penerbitan atau pada waktu dia
melakukan apa-apa benda lain hendaklah disifatkan sebagai tidak
berkaitan jika sebenarnya perbuatan itu mempunyai
kecenderungan menghasut, atau, jika dilakukan, akan mempunyai
kecenderungan menghasut, atau jika sebenarnya perkataan,
penerbitan atau benda lain itu mempunyai kecenderungan
menghasut.
Kesalahan
4. (1) Mana-mana orang yang—
(a) melakukan atau cuba melakukan, atau membuat apaapa persediaan untuk melakukan, atau berkomplot
dengan mana-mana orang untuk melakukan, apa-apa
perbuatan yang mempunyai kecenderungan menghasut,
atau, jika dilakukan, akan mempunyai kecenderungan
menghasut;
(b) menyebut apa-apa perkataan menghasut;
(c) mencetak, menerbitkan, menjual, menawarkan untuk
dijual, mengedarkan atau mengeluarkan semula apaapa penerbitan menghasut; atau
(d) mengimport apa-apa penerbitan menghasut,
melakukan suatu kesalahan dan, apabila disabitkan, boleh bagi
kesalahan kali pertama didenda tidak melebihi lima ribu ringgit
atau dipenjarakan selama tempoh tidak melebihi tiga tahun atau
kedua-duanya dan, bagi kesalahan yang kemudian, boleh
dipenjarakan selama tempoh tidak melebihi lima tahun; dan apaapa penerbitan menghasut yang didapati dalam milik orang itu
atau yang digunakan sebagai keterangan dalam perbicaraannya
hendaklah dilucuthakkan dan boleh dimusnahkan atau dilupuskan
dengan apa-apa cara lain sebagaimana yang diarahkan oleh
mahkamah.
(2) Mana-mana orang yang ada dalam miliknya tanpa sebab
yang sah apa-apa penerbitan menghasut melakukan suatu
kesalahan dan, apabila disabitkan, boleh bagi kesalahan kali
pertama didenda tidak melebihi dua ribu ringgit atau
dipenjarakan selama tempoh tidak melebihi lapan belas bulan
atau kedua-duanya, dan, bagi kesalahan yang kemudian, boleh
015b.fm Page 8 Monday, March 27, 2006 1:10 PM
Hasutan 9
dipenjarakan selama tempoh tidak melebihi tiga tahun, dan
penerbitan itu hendaklah dilucuthakkan dan boleh dimusnahkan
atau dilupuskan dengan apa-apa cara lain sebagaimana yang
diarahkan oleh mahkamah.
Prosiding undang-undang
5. Tiada seorang pun boleh didakwa kerana sesuatu kesalahan
di bawah seksyen 4 tanpa keizinan bertulis Pendakwa Raya.
Dalam persetujuan bertulis itu, Pendakwa Raya boleh menetapkan
mana-mana mahkamah di Malaysia sebagai mahkamah perbicaraan.
Keterangan
6. (1) Walau apa pun apa-apa jua yang berlawanan dalam
Akta Keterangan [Akta 56], tiada seorang pun boleh disabitkan
kerana sesuatu kesalahan di bawah seksyen 4 atas testimoni yang
tidak disokong yang diberikan oleh seorang saksi.
(2) Tiada seorang pun boleh disabitkan kerana apa-apa kesalahan
yang disebut dalam perenggan 4(1)(c) atau (d) jika orang itu
membuktikan bahawa penerbitan yang berkenaan dengannya dia
dipertuduh itu telah dicetak, diterbitkan, dijual, ditawarkan untuk
dijual, diedarkan, dikeluarkan semula atau diimport tanpa
kebenaran, persetujuan dan pengetahuannya dan tanpa apa-apa
kekurangan hemat atau cermat yang sewajarnya di pihaknya, atau
bahawa dia tidak mengetahui dan tidak mempunyai sebab bagi
mempercayai bahawa penerbitan itu mempunyai kecenderungan
menghasut.
Penerima penerbitan menghasut yang tidak bersalah
7. Mana-mana orang yang kepadanya telah dihantar apa-apa
penerbitan menghasut tanpa pengetahuannya atau privitinya
hendaklah dengan serta-merta sebaik selepas sifat kandungannya
diketahui olehnya menyerahkan penerbitan itu kepada pegawai
penjaga sesuatu daerah polis atau, di Sabah dan Sarawak, kepada
seorang pegawai pentadbir atau kepada pegawai penjaga balai
polis yang hampir sekali, dan mana-mana orang yang mematuhi
peruntukan seksyen ini tidak boleh disabitkan kerana memiliki
penerbitan itu:
015b.fm Page 9 Monday, March 27, 2006 1:10 PM
10 Undang-Undang Malaysia AKTA 15
Dengan syarat bahawa dalam mana-mana prosiding terhadap
orang itu mahkamah hendaklah menganggap sehingga yang
sebaliknya dibuktikan bahawa orang itu mengetahui kandungan
penerbitan itu pada masa penerbitan itu mula-mula sampai ke
dalam miliknya.
Pengeluaran waran geledah
8. (1) Seseorang Majistret boleh mengeluarkan waran yang
memberi kuasa mana-mana pegawai polis, yang berpangkat tidak
rendah daripada Inspektor, untuk memasuki mana-mana premis di
mana apa-apa penerbitan menghasut diketahui atau dengan
semunasabahnya disyaki berada dan untuk mencari di dalamnya
apa-apa penerbitan menghasut.
(2) Apabila didapati oleh mana-mana pegawai polis yang
berpangkat tidak rendah daripada Penolong Penguasa bahawa ada
sebab yang munasabah bagi mempercayai bahawa dalam manamana premis ada disembunyikan atau disimpan apa-apa
penerbitan menghasut, dan dia mempunyai alasan yang munasabah
bagi mempercayai bahawa, oleh sebab kelengahan yang akan
disebabkan oleh usaha untuk mendapatkan suatu waran geledah,
tujuan penggeledahan itu mungkin terkecewa, pegawai polis itu
boleh memasuki dan menggeledah premis itu seolah-olah dia
diberi kuasa untuk berbuat demikian oleh waran yang dikeluarkan
di bawah subseksyen (1).
Penggantungan akhbar yang mengandungi perkara menghasut
9. (1) Apabila mana-mana orang disabitkan kerana menerbitkan
dalam mana-mana akhbar apa-apa perkara yang mempunyai
kecenderungan menghasut, mahkamah boleh, jika difikirkannya
patut, sama ada sebagai ganti atau sebagai tambahan kepada apaapa hukuman lain, membuat perintah mengenai semua atau manamana daripada perkara yang berikut:
(a) melarang penerbitan selanjutnya akhbar itu, sama ada
dengan mutlak atau kecuali mengikut syarat-syarat
yang akan dinyatakan dalam perintah itu, selama suatu
tempoh yang tidak melebihi satu tahun dari tarikh
perintah itu;
(b) melarang penerbit, tuan punya, atau penyunting akhbar
itu, sama ada dengan mutlak atau kecuali mengikut
syarat-syarat yang akan dinyatakan dalam perintah
015b.fm Page 10 Monday, March 27, 2006 1:10 PM
Hasutan 11
itu, selama tempoh yang disebut terdahulu, daripada
menerbitkan, menyunting atau menulis bagi manamana akhbar, atau daripada membantu, sama ada
dengan wang atau dengan apa-apa yang mempunyai
nilai wang, dengan bahan, perkhidmatan peribadi,
atau dengan apa-apa cara lain dalam penerbitan,
penyuntingan atau pengeluaran mana-mana akhbar;
dan
(c) bahawa selama tempoh yang disebut terdahulu apaapa mesin cetak yang digunakan dalam mengeluarkan
akhbar itu hendaklah digunakan hanya mengikut
syarat-syarat yang akan dinyatakan dalam perintah
itu, atau bahawa mesin cetak itu hendaklah disita oleh
polis dan ditahan oleh mereka selama tempoh yang
disebut terdahulu.
(2) Mana-mana orang yang melanggar sesuatu perintah yang
dibuat di bawah seksyen ini adalah melakukan suatu kesalahan
dan, apabila disabitkan, boleh didenda tidak melebihi lima ribu
ringgit atau dipenjarakan selama tempoh tidak melebihi tiga
tahun atau kedua-duanya.
(3) Tiada apa-apa dalam Akta ini boleh menyentuh kuasa
mahkamah untuk menghukum mana-mana orang yang melanggar
sesuatu perintah yang dibuat di bawah seksyen ini kerana
penghinaan mahkamah:
Dengan syarat bahawa tiada seorang pun boleh dihukum dua
kali bagi kesalahan yang sama.
Kuasa mahkamah untuk melarang pengedaran penerbitan
menghasut
10. (1) Apabila atas permintaan Pendakwa Raya dibuktikan
sehingga memuaskan hati mahkamah bahawa pengeluaran atau
pengedaran sesuatu penerbitan menghasut mungkin, atau, jika
dimulakan atau diteruskan, akan membawa kepada keganasan
yang menyalahi undang-undang, atau didapati mempunyai tujuan
untuk mengembangkan perasaan permusuhan antara golongan
atau ras masyarakat yang berlainan, mahkamah hendaklah
membuat suatu perintah (dalam seksyen ini disebut “perintah
larangan”) melarang pengeluaran dan pengedaran penerbitan itu
(dalam seksyen ini disebut “penerbitan larangan”) dan menghendaki
tiap-tiap orang yang mempunyai mana-mana naskhah penerbitan
015b.fm Page 11 Monday, March 27, 2006 1:10 PM
12 Undang-Undang Malaysia AKTA 15
larangan itu dalam milik, kuasa atau kawalannya supaya segera
menyerahkan tiap-tiap naskhah itu ke dalam jagaan polis.
(2) Sesuatu perintah di bawah seksyen ini boleh dibuat ex
parte atas permintaan Pendakwa Raya dalam kamar.
(3) Memadai jika perintah itu memperihalkan penerbitan
larangan itu dengan sedemikian rupa yang akan membolehkannya
dikenali oleh seseorang yang munasabah yang membandingkannya
dengan perihalan dalam perintah larangan itu.
(4) Tiap-tiap orang yang kepadanya suatu salinan perintah
larangan disampaikan oleh mana-mana pegawai polis hendaklah
segera menyerahkan tiap-tiap penerbitan larangan yang ada
dalam milik, kuasa, atau kawalannya kepada pegawai polis itu,
dan jika dia tidak berbuat demikian, dia melakukan suatu
kesalahan dan, apabila disabitkan, boleh didenda tidak melebihi
satu ribu ringgit atau dipenjarakan selama tempoh tidak melebihi
satu tahun atau kedua-duanya.
(5) Mana-mana orang yang mendapat tahu bahawa sesuatu
penerbitan larangan ada dalam milik, kuasa, atau kawalannya
hendaklah segera menyerahkan tiap-tiap penerbitan itu ke dalam
jagaan polis, dan, jika dia tidak berbuat demikian, dia melakukan
suatu kesalahan dan, apabila disabitkan, boleh didenda tidak
melebihi satu ribu ringgit atau dipenjarakan selama tempoh tidak
melebihi satu tahun atau kedua-duanya.
(6) Mahkamah boleh, jika difikirkannya patut, sama ada
sebelum atau selepas atau tanpa penyampaian perintah larangan
itu kepada mana-mana orang, mengeluarkan suatu waran
membenarkan mana-mana pegawai polis yang berpangkat tidak
rendah daripada Inspektor untuk memasuki dan menggeledah
mana-mana premis yang dinyatakan dalam perintah itu, dan untuk
menyita dan membawa pergi tiap-tiap penerbitan larangan yang
dijumpa di situ, dan menggunakan apa-apa kekerasan
sebagaimana yang perlu bagi maksud itu. Suatu salinan perintah
larangan itu dan suatu salinan waran geledah itu hendaklah
ditinggalkan di suatu tempat yang mudah dilihat di tiap-tiap
bangunan atau tempat yang dimasuki sedemikian.
(7) Pemunya mana-mana penerbitan larangan yang diserahkan
atau disita di bawah seksyen ini boleh, pada bila-bila masa dalam
tempoh empat belas hari selepas penyerahan atau penyitaan itu,
membuat petisyen di mahkamah bagi pembatalan perintah
015b.fm Page 12 Monday, March 27, 2006 1:10 PM
Hasutan 13
larangan itu, dan jika setelah mendengar petisyen itu mahkamah
memutuskan bahawa perintah larangan itu sepatutnya tidak
dibuat, hendaklah membatalkan perintah itu dan hendaklah
memerintahkan supaya penerbitan larangan yang diserahkan oleh
atau disita daripada pempetisyen itu dipulangkan kepadanya.
(8) Tiap-tiap penerbitan larangan yang diserahkan atau disita
di bawah seksyen ini yang berkenaan dengannya suatu petisyen
tidak difailkan dalam masa yang disebut terdahulu atau yang
tidak diperintahkan supaya dipulangkan kepada pemunyanya
hendaklah disifatkan terlucut hak kepada Kerajaan Persekutuan.
(9) Bagi maksud seksyen ini “mahkamah” ertinya Mahkamah
Tinggi.
Penangkapan tanpa waran
11. Mana-mana pegawai polis yang berpangkat tidak rendah
daripada Inspektor boleh menangkap tanpa waran mana-mana
orang yang didapati melakukan atau yang dengan semunasabahnya
disyaki melakukan atau telah melakukan atau cuba melakukan
atau menyebabkan atau bersubahat dengan mana-mana orang
untuk melakukan apa-apa kesalahan terhadap Akta ini, atau
dengan semunasabahnya disyaki memiliki dengan menyalahi
undang-undang apa-apa benda yang boleh dilucuthakkan di
bawahnya.
015b.fm Page 13 Monday, March 27, 2006 1:10 PM
14
UNDANG-UNDANG MALAYSIA
Akta 15
AKTA HASUTAN 1948
SENARAI PINDAAN
Undang-undang
yang meminda
Tajuk ringkas Berkuat kuasa
dari
L.N. 332/1958 Perintah Perlembagaan Persekutuan
(Pengubahsuaian Undang-Undang)
(Ordinan-Ordinan dan PerisytiharanPerisytiharan) 1958
13-11-1958
L.N. 149/1964 Perintah Pengubahsuaian UndangUndang (Hasutan) (Peluasan dan
Pengubahsuaian) 1964
28-05-1964
P.U.(A)476/1969 Perintah Pengubahsuaian UndangUndang (Hasutan) (Peluasan ke
Sarawak) 1969
20-11-1969
P.U.(A)282/1970 Ordinan No. 45 (Kuasa-kuasa Perlu)
Darurat 1970
10-08-1970
Akta 160 Akta Mata Wang Malaysia (Ringgit)
1975
29-08-1975
015b.fm Page 14 Monday, March 27, 2006 1:10 PM
15
UNDANG-UNDANG MALAYSIA
Akta 15
AKTA HASUTAN 1948
SENARAI SEKSYEN YANG DIPINDA
Seksyen Kuasa meminda Berkuat kuasa
dari
2 L.N. 332/1958 13-11-1958
3 L.N. 332/1958 13-11-1958
P.U.(A)282/1970 18-08-1970
4 Akta 160 29-08-1975
5 P.U.(A)282/1970 18-08-1970
6 L.N. 332/1958 13-11-1958
9 Akta 160 29-08-1975
10 Akta 160 29-08-1975
015b.fm Page 15 Monday, March 27, 2006 1:10 PM